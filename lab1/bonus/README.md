Programul verifică inițial dacă au fost date două argumente la linia de comandă. În caz negativ, se afișează un mesaj adecvat și se întrerupe programul. În caz afirmativ, se generează graful (metoda generateRandomGraph()) și se afișează reprezentarea sub formă de string a matricei de adiacență, folosind caractere Unicode (pătrățele pline sau goale), utilizând metoda getStringRep(). Prin apelarea metodei backtrack(), se iau toate subseturile de k noduri ale grafului și se verifică dacă acestea formează o clică (adică dacă sunt subgrafuri complete). 

Pentru a stabili dacă există un set stabil de dimensiune k, se modifică matricea de adiacență pentru a obține graful complementar al grafului inițial, iar apoi se caută din nou o clică de dimensiune k, folosind tot metoda backtrack(). Dacă aceasta este găsită, înseamnă ca graful inițial conține un set stabil.