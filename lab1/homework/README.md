Programul verifică mai întâi dacă au fost date argumentele "n" și "k" de la linia de comandă. În caz negativ, se afișează un mesaj adecvat și se întrerupe programul. În caz afirmativ, se generează graful (metoda generateGraph()), selectându-se primele k noduri pentru a forma o clică - între ele adăugăm și muchii -, iar următoarele k noduri pentru aforma un set stabil - între ele nu adăugăm muchii. Restul muchiilor sunt adăugate random, verificând ca nodurile să nu fie amândouă în setul stabil sau în clică, pentru a păstra structura acestora.

Se afișează numărul de muchii, gradul maxim și cel minim, suma gradelor și dacă aceasta este egală cu dublul numărului de muchii, utilizând metoda printGraphProp(). Dacă n <= 30000, programul afișează reprezentarea sub formă de string a matricei de adiacență, folosind caractere Unicode (pătrățele pline sau goale), utilizând metoda getStringRep(). Dacă n > 30000, programul afișează durata de rulare. 