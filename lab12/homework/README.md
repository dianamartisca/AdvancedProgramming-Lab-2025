Programul conține clasele SampleTest și SampleTest2, localizate în directorul TestClasses, în care sunt declarate mai multe metode statice sau nestatice, fără parametri sau cu parametri, adnotate cu @Test. Acestea sunt clasele care vor fi analizate de ClassAnalyzer.

În clasa de bază ClassAnalyzer se verifică dacă s-a trimis la linia de comandă numele clasei/directorului/jar-ului ce trebuie testat. Dacă a primit o clasă, o analizează direct, dacă este un director, atunci caută recursiv toate clasele (prin metoda findClassFiles) și le analizează pe rând, iar dacă a primit un jar, extrage toate clasele din arhivă (prin metoda findClassesInJar). După ce toate clasele sunt găsite, se apelează metoda analyzeClass pentru fiecare dintre ele. Metoda verifică dacă există metode adnotate cu @Test în clasa respectivă, apoi listează metodele clasei, iar pentru fiecare metodă adnotată cu @Test (dacă e nestatică, creează și o instanță a clasei) construiește argumente mock și apelează metoda. Totodată, sunt contorizate atât testele reușite, cât și cele ratate. 